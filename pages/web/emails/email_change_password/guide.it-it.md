---
title: 'Modificare la password di un account email MX Plan'
slug: modificare-password-account-email-mxplan
excerpt: 'Scopri come modificare la password di un indirizzo email creato con la soluzione MX Plan'
section: 'Gestire un account email'
order: 2
---

**Ultimo aggiornamento: 28/11/2018**

## Obiettivo

Gli account email della soluzione MX Plan ti consentono di inviare e ricevere messaggi dal dispositivo che preferisci, effettuando l’accesso con la password associata.

**Questa guida ti mostra come modificare la password di un account email MX Plan.**

## Prerequisiti
- Disporre di un account email MX Plan (incluso in una soluzione di [Web hosting OVH](https://www.ovh.it/hosting-web/){.external} o disponibile separatamente)
- Disporre di un accesso per la gestione della soluzione MX Plan dallo [Spazio Cliente OVH](https://www.ovh.com/auth/?action=gotomanager){.external}

> [!primary]
>
> Se modifichi la password di un account email in OVH, è necessario ripetere la stessa operazione anche durante la configurazione del tuo client di posta (in caso ne utilizzi uno).
>

## Procedura

### Step 1: accedi alla gestione del servizio email

Per avviare l’operazione, connettiti al tuo [Spazio Cliente OVH](https://www.ovh.com/auth/?action=gotomanager){.external}. Clicca su `Email`{.action} nel menu a sinistra e seleziona il dominio per il quale hai sottoscritto l’offerta MX Plan. Poi apri la scheda `Email`{.action}.

Compare una tabella contenente tutti gli account email creati con la soluzione MX Plan.

![mxplanpassword](images/change-email-password-step1.png){.thumbnail}

### Step 2: modifica la password di un account email

Per modificare la password, clicca sul pulsante `...`{.action} a destra dell’account e poi su `Modifica la password`{.action}.

![mxplanpassword](images/change-email-password-step2.png){.thumbnail}

Nella finestra che compare inserisci la nuova password, confermala e infine clicca su `Conferma`{.action}.

**La nuova password sarà attiva nel giro di pochi minuti.**

> [!primary]
>
> Per motivi di sicurezza, durante la scelta della nuova password è fondamentale rispettare le indicazioni fornite. Inoltre ti consigliamo di:
>
> - non utilizzare due volte la stessa password;
>
> - scegliere una password che non contenga informazioni personali: ad esempio, evita di inserire il tuo cognome, nome o data di nascita;
>
> - modificare regolarmente la password;
>
> - non scrivere la tua password su un pezzo di carta e non inviarla al tuo indirizzo email;
>
> - non salvare la password sul tuo browser, anche se ti viene proposto.
>

![mxplanpassword](images/change-email-password-step3.png){.thumbnail}

### Step 3: accedi al tuo account email

Dopo aver modificato la password, potrai effettuare la connessione al tuo account email in due modi diversi:

- **utilizzando la webmail RoundCube**: accedi alla pagina <https://www.ovh.it/mail/>, poi inserisci l’indirizzo email e la nuova password. Se hai appena modificato la password e l’autenticazione non va a buon fine, attendi qualche minuto e poi effettua un nuovo tentativo di connessione;

- **utilizzando un client di posta compatibile**: è necessario inserire la nuova password su tutti i dispositivi in cui hai configurato l’indirizzo email. Potrebbe apparire automaticamente una finestra in cui dovrai inserire la nuova password. In caso contrario, contatta direttamente il webmaster del client di posta per effettuare l’operazione.

## Per saperne di più

Contatta la nostra Community di utenti all’indirizzo [https://community.ovh.com/en/](https://community.ovh.com/en/){.external}