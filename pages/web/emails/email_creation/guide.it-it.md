---
title: 'Creare un account email con MX Plan'
slug: servizio_email_guida_alla_creazione_di_un_indirizzo_email
excerpt: 'Scopri come creare un account email con la soluzione MX Plan'
section: 'Gestire un account email'
legacy_guide_number: g1343
---

**Ultimo aggiornamento: 28/11/2018**

## Obiettivo

Gli account email della soluzione MX Plan ti consentono di inviare e ricevere messaggi dal dispositivo che preferisci.

**Questa guida ti mostra come creare un indirizzo email utilizzando la soluzione MX Plan.**

## Prerequisiti

- Disporre di un account email MX Plan (incluso in una soluzione di [Web hosting OVH](https://www.ovh.it/hosting-web/){.external} o disponibile separatamente)
- Avere ancora la possibilità di creare nuovi indirizzi email con MX Plan
- Disporre di un accesso per la gestione della soluzione MX Plan dallo [Spazio Cliente OVH](https://www.ovh.com/auth/?action=gotomanager){.external}

## Procedura

### Step 1: accedi alla gestione del servizio email

Per avviare l’operazione, connettiti allo [Spazio Cliente OVH](https://www.ovh.com/auth/?action=gotomanager){.external}. Clicca su `Email`{.action} nel menu a sinistra e seleziona il dominio per il quale hai sottoscritto l’offerta MX Plan. Poi apri la scheda `Email`{.action}.

Compare una tabella contenente tutti gli indirizzi email creati con MX Plan.

![email](images/email-creation-step1.png){.thumbnail}

### Step 2: crea l’account email

Per creare un nuovo indirizzo email, clicca su `Crea un indirizzo email`{.action}. Nella tabella che appare inserisci le informazioni richieste:

|Informazione|Descrizione|  
|---|---|  
|Nome dell’account|Inserisci il nome che vuoi assegnare al tuo account email (ad esempio nome.cognome). Il dominio richiesto è già inserito di default.|  
|Descrizione dell’account|Inserisci una breve descrizione che ti permetterà di riconoscere questo account tra quelli presenti nel tuo Spazio Cliente OVH.|  
|Dimensione dell’account|Seleziona la dimensione del tuo account, ovvero lo spazio disponibile per conservare i messaggi.|  
|Password|Scegli una password per questo indirizzo e confermala.|

Per proseguire, clicca su `Seguente`{.action} e verifica le informazioni inserite; se sono corrette clicca di nuovo su `Seguente`{.action}.

Infine clicca su `Conferma`{.action} per avviare la creazione dell’indirizzo email. Ripeti questa operazione per ogni nuovo account email che vorrai creare.

> [!primary]
>
> Per motivi di sicurezza, durante la scelta della nuova password è fondamentale rispettare le indicazioni fornite. Inoltre ti consigliamo di:
>
> - non utilizzare due volte la stessa password;
>
> - scegliere una password che non contenga informazioni personali: ad esempio, evita di inserire il tuo cognome, nome o data di nascita;
>
> - modificare regolarmente la password;
>
> - non scrivere la tua password su un pezzo di carta e non inviarla al tuo indirizzo email;
>
> - non salvare la password sul tuo browser, anche se ti viene proposto.
>

![email](images/email-creation-step2.png){.thumbnail}

### Step 3: utilizza il tuo account email

A questo punto non ti resta che utilizzare i tuoi account di posta. OVH mette a disposizione l'applicazione online RoundCube disponibile all'indirizzo <https://www.ovh.it/mail/>. Per effettuare l'accesso, è sufficiente inserire le credenziali associate all’account di posta creato in OVH. 

Per maggiori informazioni su questo servizio, consulta la nostra [guida all’utilizzo di RoundCube](https://docs.ovh.com/it/emails/webmail_guida_allutilizzo_di_roundcube/){.external}. Per configurare l’account email su un client di posta o un dispositivo (ad esempio, smartphone o tablet), fai riferimento alla documentazione disponibile a questa pagina: <https://docs.ovh.com/it/emails/>.

## Per saperne di più

Contatta la nostra Community di utenti all’indirizzo <https://www.ovh.it/community/>.