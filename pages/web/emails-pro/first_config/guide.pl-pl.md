---
title: 'Konfiguracja konta E-mail Pro'
slug: pierwsza-konfiguracja-email-pro
excerpt: 'Dowiedz się, jak skonfigurować konto E-mail Pro'
section: 'Informacje ogólne'
---

**Ostatnia aktualizacja 2018-08-06**

## Wprowadzenie

Właśnie nabyłeś konto E-mail Pro. Dzięki niemu możesz korzystać z profesjonalnych adresów e-mail w najlepszej cenie, aby prowadzić lub rozpocząć swoją działalność.

**Dowiedz się, jak skonfigurować konto E-mail Pro.**

## Wymagania początkowe

- Dysponowanie ofertą [E-mail Pro](https://www.ovh.pl/emaile/email-pro/){.external}.
- Otrzymanie wiadomości e-mail z potwierdzeniem instalacji twojego konta E-mail Pro.
- Posiadanie nazwy domeny.
- Zalogowanie do [Panelu klienta OVH](https://www.ovh.com/auth/?action=gotomanager){.external}.

## W praktyce

### Etap 1: dostęp do zarządzania Twoją usługą

Po utworzeniu i udostępnieniu usługi E-mail Pro można nią zarządzać przy pomocy [Panelu klienta OVH](https://www.ovh.com/auth/?action=gotomanager){.external}.


W tym celu zaloguj się do Panelu klienta, kliknij `E-mail Pro`{.action} na pasku usług po lewej stronie, a następnie wybierz nazwę danej usługi.

> [!primary]
>
> Nazwa usługi E-mail Pro w Panelu klienta OVH zaczyna się od *emailpro- *, następnie zawiera część numeru referencyjnego klienta i jest zakończona cyfrą (1 dla pierwszej zainstalowanej usługi e-mail Pro, 2 dla drugiej itd.).
>

### Etap 2: dodawanie swojej nazwy domeny

Jeśli właśnie zamówiłeś usługę E-mail Pro, automatycznie pojawi się okno z prośbą: `Dodaj domenę`{.action}. 

Jeśli okno się nie pojawi, przejdź do zakładki `Powiązane domeny`{.action} i kliknij przycisk `Dodaj domenę`{.action}.


Należy:

- **wybrać domenę z listy**: wyświetlane są tylko domeny korzystające z konfiguracji OVH i przypisane do Twojego identyfikatora klienta;
- **wprowadzić nazwę domeny, która nie jest zarządzana przez Twoje konto OVH**: musisz mieć możliwość zmiany konfiguracji nazwy domeny (jej strefy DNS), aby usługa E-mail Pro działała poprawnie.

Po dokonaniu wyboru kliknij przycisk `Dalej`{.action}.

![E-mail Pro - dodawanie domen](images/first_config_email_pro_add_domain.png){.thumbnail}


Okno wyświetla teraz informacje dotyczące konfiguracji trybu.


- **Jeśli wprowadziłeś nazwę domeny, która nie jest zarządzana przez OVH**: zostanie skonfigurowany domyślnie tryb nieautorytatywny.
- **Jeśli wybrałeś na liście nazwę domeny zarządzanej przez OVH**: będziesz musiał wybrać pomiędzy dwoma trybami.

|Tryb|Opis|
|---|---|
|Autorytatywny|Jest odpowiedni, jeśli korzystasz tylko z konta E-mail Pro ze swoją nazwą domeny. Nie zezwala na korzystanie z innego rozwiązania poczty e-mail z usługą E-mail Pro.|
|Nieautorytatywny|Jest odpowiedni, jeśli używasz konta E-mail Pro wraz ze swoją nazwą domeny w połączeniu z innym rozwiązaniem poczty e-mail.|

> [!primary]
>
> Wybór trybu nie jest definitywny, można go później zmienić z poziomu Panelu klienta OVH.
>

Kliknij przycisk `Dalej`{.action}, aby kontynuować dodawanie domeny.

![E-mail Pro - wybieranie trybu dla poczty](images/first_config_email_pro_add_domain_step2.png){.thumbnail}

- **Jeśli wybrałeś na liście nazwę domeny zarządzanej przez OVH**, konfigurację tej domeny można przeprowadzić automatycznie. W tym celu zaznacz pola i kliknij przycisk `Dalej`{.action}, aby kontynuować dodawanie domeny.
- **Jeśli wprowadziłeś nazwę domeny, która nie jest zarządzana przez OVH**, konfiguracja musi zostać przeprowadzona w następnym etapie.

![Konfiguracja domeny](images/first_config_email_pro_add_domain_step3.png){.thumbnail}

Pod koniec konfiguracji prosimy o sprawdzenie wyświetlonych informacji, a następnie kliknięcie przycisku `Potwierdź`{.action}, aby rozpocząć dodawanie domeny.

### Etap 3: konfiguracja nazwy domeny

Po dodaniu domeny jako domeny powiązanej, przy pomocy wyświetlonej tabeli, upewnij się, że jej konfiguracja jest poprawna.

Kolumna `Diagnostyka`{.action} pozwoli na sprawdzenie czy konfiguracja nazwy domeny jest poprawna. Pojawi się czerwony znacznik, który wskazuje, że dana konfiguracja musi zostać zmodyfikowana.

- **Jeśli wybrałeś automatyczną konfigurację podczas dodawania domeny**: wyświetlanie w Panelu klienta może potrwać kilka godzin.
- **Jeśli wprowadziłeś nazwę domeny, która nie jest zarządzana przez OVH**: kliknij czerwony znacznik, aby wyświetlić zmiany, które musisz wprowadzić.

Jeśli właśnie je wykonałeś, zostaną one wyświetlanie w Panelu klienta w przeciągu kilku godzin.

![Diagnostyka domeny](images/first_config_email_pro_configure_domain.png){.thumbnail}

### Etap 4: konfiguracja kont E-mail Pro

Aby skonfigurować adresy e-mail, przejdź do zakładki `Konta e-mail`{.action}. Tabela wyświetla konta zakupione w formie *@configureme.me*.

Aby je skonfigurować, kliknij ikonę ołówka.

![Lista kont E-mail Pro](images/first_config_email_pro_configure_email_accounts.png){.thumbnail}

Uzupełnij wyświetlone informacje.

|Nazwa|Opis|
|---|---|
|Konto e-mail|Wprowadź nazwę swojego adresu e-mail (np. imię i nazwisko) i wybierz daną domenę z listy.|
|Imię|Wpisz imię.|
|Nazwisko|Wpisz nazwisko.|
|Wyświetlana nazwa|Wprowadź nazwę, która będzie wyświetlana jako nadawca, gdy wiadomości e-mail będą wysyłane za pośrednictwem tego adresu.|
|Hasło i potwierdzenie|Ustal hasło i potwierdź je.| 

Po uzupełnieniu informacji kliknij przycisk `Dalej`{.action}, sprawdź wyświetlone informacje, a następnie kliknij przycisk `Potwierdź`{.action}, aby rozpocząć konfigurację konta.

> [!primary]
>
> Przeprowadź ten etap tyle razy, ile konieczne, w zależności od liczby dostępnych kont. Możesz wykupić dodatkowe konta za pomocą przycisku `Dodaj konta`{.action}.
>

![E-mail Pro - konta](images/first_config_email_pro_configure_email_accounts_step2.png){.thumbnail}

### Etap 5: użyj swoich adresów e-mail

Po skonfigurowaniu kont, możesz już zacząć je używać! W tym celu OVH oferuje aplikację online (*Webmail*). 
Ta ostatnia jest dostępna pod adresem <https://pro1.mail.ovh.net> i będziesz musiał wprowadzić do niej identyfikatory związane z Twoim adresem e-mail.

Jeśli chcesz skonfigurować swój adres e-mail w oprogramowaniu do przesyłania wiadomości lub urządzeniu (takim jak smartfon lub tablet), zapoznaj się z naszą dokumentacją na stronie: <https://www.ovh.pl/emaile/email-pro/>.

## Sprawdź również

Przyłącz się do społeczności naszych użytkowników na stronie <https://community.ovh.com/en/>.