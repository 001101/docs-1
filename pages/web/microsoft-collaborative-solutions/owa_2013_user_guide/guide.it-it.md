---
title: 'Exchange 2013: guida all’utilizzo di Outlook Web App'
excerpt: 'Exchange 2013: guida all''utilizzo di Outlook Web App'
slug: exchange_2013_guida_allutilizzo_di_outlook_web_app
legacy_guide_number: g1522
---


## Cos'è l'Outlook Web App (OWA)?
L'Outlook Web App è la webmail di Exchange 2013 che ti permette di consultare e utilizzare il tuo account Exchange e sue le varie funzionalità da una classica pagina Internet.

Questa interfaccia è molto utile per configurare e utilizzare un account Exchange senza un client di posta.


## Dove e come ti connetti a OWA?
Nella casella "Indirizzo e-mail" inserisci l'indirizzo di posta Exchange che vuoi consultare.

La password corrisponderà a quella definita al momento della creazione dell'indirizzo Exchange dal tuo [Spazio Cliente OVH](https://www.ovh.com/manager/web/login.html).

Offerta Hosted Exchange 2013:[https://ex.mail.ovh.net](https://ex.mail.ovh.net)

Offerta Private Exchange 2013 : l'URL di accesso dipenderà dal nome dell'host del tuo server, definito nelle impostazioni del servizio.

![](images/img_2068.jpg){.thumbnail}

## Informazioni aggiuntive
Alla prima connessione all'OWA dovrai definire il tuo fuso orario.

![](images/img_2069.jpg){.thumbnail}


## Posta
Il pulsante Posta ti permette di visualizzare la tua casella email Exchange.

Nella colonna di sinistra, trovi il tasto per creare nuovi messaggi di posta, cartelle di sistema o altre cartelle personalizzate (nell'esempio il "Dossier TEST").

Il segno «  sotto il tasto "nuova posta" ti permette di nascondere interamente questa colonna (tranne "nuova posta").

![](images/img_2070.jpg){.thumbnail}


## Nuova posta
Puoi, ad esempio, allegare un file alla tua email, utilizzare delle [url="https://store.office.com/it-it/appshome.aspx?productgroup=Outlook&app=outlook.exe&CorrelationId=423bf7b7-29e0-4a4f-b077-22a0f5c666c2"]app aggiuntive o richiedere conferma di recapito o di lettura. 

Trovi anche le opzioni classiche di modifica del contenuto (tipo di carattere, dimensione, colore, ecc.).

Informazioni aggiuntive
La dimensione massima dell'allegato con OWA è 35MB. 
L'applicazione di sincronizzazione ActiveSync impone un limite di 10 MB sugli allegati (principalmente sugli smartphone compatibili ActiveSync). Utilizzando un client di posta compatibile (ad esempio Outlook), la dimensione massima di un allegato è 100 MB.

![](images/img_2071.jpg){.thumbnail}


## Cartelle di sistema e cartelle personalizzate
Di default, visualizzi queste cartelle di sistema:


- Posta in arrivo
- Bozze
- Posta inviata
- Posta eliminata
- Feed RSS
- Note
- Posta indesiderata


Una cartella di sistema non può essere rinominata, spostata o eliminata. Sono regole fisse e non modificabili.


Cliccando con il tasto destro sul nome di una cartella, ti verranno proposte una serie di opzioni:


crea nuova cartella: crei una cartella dove hai cliccato con il tasto destro. Nell'esempio la cartella viene creata allo stesso livello delle altre cartelle di sistema.

rinomina: rinomini una cartella personalizzata.

elimina: elimini una cartella personalizzata.

svuota: pulisci una cartella di sistema o personalizzata. Tutto il contenuto sarà trasferito nella "Posta eliminata".

aggiungi a Preferiti: aggiungi la cartella selezionata alla sezione "Preferiti".

sposta...:: sposta la cartella selezionata in un'altra cartella.

contrassegna tutti come letti:: segna tutte le email non lette di una cartella come lette.

aggiungi cartella condivisa...:: permette l'accesso a una cartella che un altro utente della tua piattaforma Exchange ha condiviso con te (questa opzione non è disponibile se clicchi con il tasto destro su una cartella di sistema o personalizzata).

autorizzazioni...:: permette di autorizzare un altro utente della tua piattaforma Exchange ad accedere alla cartella che hai selezionato. Una volta definite le autorizzazioni, l'utente in questione deve autorizzare la funzionalità sopra descritta (aggiungi cartella condivisa) dall'OWA del tuo account Exchange.

![](images/img_2072.jpg){.thumbnail}


## Contenuto della cartella
Visualizza il contenuto della cartella selezionata: nell'esempio, la cartella di sistema "Posta in arrivo" contiene due email di testo.

Trovi in alto, in questa colonna, un motore di ricerca per ritrovare email, contatti o diverse opzioni di classificazione:

CONVERSAZIONI PER: DATA: ti permette di visualizzare le email in base a varie opzioni (data, da, con contrassegno, dimensione, ecc.).

tutti: ti mostra tutte le email.

non letti: ti mostra solo le email non lette.

a me: ti mostra solo le email indirizzate direttamente a te.

contrassegnati: ti mostra solo le email contrassegnate (hanno un simbolo in fondo al titolo dell'email).

![](images/img_2075.jpg){.thumbnail}

## Opzioni dell'email
Ecco le varie opzioni disponibili se clicchi con il testo destro su un'email:

elimina: elimini l'email selezionata.

contrassegna come da leggere: segni come letta l'email selezionata.

contrassegna come completato: questa opzione è disponibile solo se l'email è stata contrassegnata in precedenza e permette di contrassegnare l'email come completata.

sposta...: sposti l'email selezionata in una cartella specifica. 

ignora: ignori l'email selezionata e la conversazione associata. Il tutto verrà spostato nella cartella "Posta eliminata". Le future email di questa stessa conversazione verranno inserite automaticamente nella cartella "Posta eliminata".

categorizza: categorizzi l'email selezionata abbinandole un colore. Puoi gestire le tue categorie e modificare i colori utilizzati.

crea regola...: crei una regola di ricezione e determini il comportamento del tuo account Exchange per la gestione delle future email ricevute.

contrassegna come posta indesiderata: contrassegni come indesiderata l'email selezionata e il suo mittente. L'email viene spostata automaticamente nella cartella di sistema "Posta indesiderata". Trovi l'elenco degli utenti autorizzati o bloccati nelle "Impostazioni" (la rotella dell'ingranaggio), "Opzioni", "Blocca o consenti".

![](images/img_2076.jpg){.thumbnail}


## Contenuto di un'email
Vedi nell'immagine il contenuto di un'email, la foto del profilo del mittente, la data e l'ora di ricezione dell'email e le diverse opzioni aggiuntive:

Rispondi: rispondi al mittente dell'email.

Rispondi a tutti: rispondi a tutte le persone che hanno ricevuto l'email, presenti nel campo "A".

Inoltra: inoltri tutta l'email, allegati inclusi.

Altre azioni (rappresentato da "..."): permette di visualizzare le opzioni supplementari.

![](images/img_2077.jpg){.thumbnail}

## Opzioni supplementari:
rispondi tramite messaggistica istantanea: è un'opzione non disponibile per ora. Si tratta di una funzionalità che verrà implementata con l'arrivo di Lync.

rispondi a tutti tramite messaggistica istantanea: è un'opzione non disponibile per ora. Si tratta di una funzionalità che verrà implementata con l'arrivo di Lync.

elimina: elimini l'email selezionata.

categorizza: categorizzi l'email selezionata associandole un colore. Puoi gestire le tue categorie e modificare i colori utilizzati.

contrassegna come posta indesiderata: contrassegni come indesiderata l'email selezionata e il suo mittente. L'email viene spostata automaticamente nella cartella di sistema "Posta indesiderata". Trovi l'elenco degli utenti autorizzati o bloccati nelle "Impostazioni" (la rotella dell'ingranaggio), "Opzioni", "Blocca o consenti".

apri in un'altra finestra: apri l'email selezionata in una finestra separata.

stampa: apri l'email selezionata in un'altra finestra per poterla stampare.

crea regola...: crei una regola di ricezione e determini il comportamento del tuo account Exchange per la gestione delle future email ricevute.

Visualizza dettagli messaggio: vedi l'intestazione dell'email selezionata. Con questa opzione avrai accesso al percorso dell'email (server utilizzato, data, ora, ecc.) fino al suo arrivo sui nostri server. Il nostro supporto ti chiederà in alcuni casi di utilizzare questa opzione per diagnostiche particolari.

![](images/img_2081.jpg){.thumbnail}


## Informazioni generali
Il tasto "Calendario" ti permette di consultare, gestire o creare i tuoi calendari. Questa sezione ti permette anche di accedere ai calendari condivisi o di iniziare a condividere dei calendari.

Per quest'ultima funzionalità è disponibile una guida: []({legacy}1248)

![](images/img_2082.jpg){.thumbnail}


## Nuovo evento
Questo tasto ti permette di aggiungere un evento al tuo calendario o a un calendario condiviso.

Come per la scrittura di un'email, trovi varie opzioni per modificare il contenuto di un evento aggiunto al calendario selezionato.

![](images/img_2083.jpg){.thumbnail}


## Informazioni generali
Il tasto "Persone" ti permette di visualizzare i contatti e creare contatti o cartelle di contatti collegati al tuo account Exchange.

Nella colonna di sinistra trovi i contatti collegati al tuo account Exchange, ma anche i contatti collegati alla piattaforma Exchange (o alla rubrica generale) oltre che gli indirizzi degli account di risorse.

![](images/img_2084.jpg){.thumbnail}


## Nuovo
Questo tasto ti permette di creare un nuovo contatto o un nuovo gruppo di contatti

![](images/img_2085.jpg){.thumbnail}

## Informazioni sul contatto
Al momento della creazione di un nuovo contatto ti verranno chieste informazioni aggiuntive come nome, cognome, telefono, ecc.

![](images/img_2086.jpg){.thumbnail}

## Gruppo di contatti
Al momento della creazione di un gruppo di contatti ti verrà chiesto di aggiungere dei utenti, ovvero indirizzi email collegati alla tua rubrica o indirizzi esterni che puoi inserire manualmente.

Puoi successivamente decidere di inviare al tuo gruppo di contatti un'email che verrà quindi ricevuta da tutti gli utenti che hai precedentemente aggiunto.

![](images/img_2087.jpg){.thumbnail}

## Informazioni aggiuntive
OWA non ti permette di condividere dei contatti. Per farlo ti servirà un client di posta compatibile (come, ad es., Outlook). Fai riferimento a questa guida: []({legacy}1251)


## Informazioni generali
Il tasto Attività ti permette di creare, gestire e visualizzare le attività collegate al tuo account Exchange.

La colonna centrale ti mostra il contenuto del file dell'attività selezionata e la colonna di destra i dettagli.

![](images/img_2088.jpg){.thumbnail}


## Nuova attività
Questo tasto di permette di creare una nuova attività nella cartella delle attività selezionata, di scegliere l'oggetto, la scadenza e di aggiungere ulteriori dettagli come la percentuale completata.

![](images/img_2089.jpg){.thumbnail}

## Cartella delle attività
Nella colonna di sinistra vedi tutte le cartelle delle attività. Puoi anche cliccare con il tasto destro sul menù "Le mie attività" per creare una cartella personalizzata di attività.

![](images/img_2090.jpg){.thumbnail}

## Informazioni aggiuntive
OWA non ti permette di condividere le attività. Per farlo ti servirà un client di posta compatibile (come, ad es., Outlook).


## Opzioni
Questo tasto ti permette di accedere a queste opzioni:


- Cambia: modifichi la foto del profilo del tuo account Exchange.

- Apri un'altra cassetta postale...: guarda la guida disponibile su questo argomento:

[]({legacy}1249)

- Esci: disconnetti l'account Exchange e visualizzi la pagina di accesso di OWA.



![](images/img_2091.jpg){.thumbnail}

## Foto del profilo
Clicca sul tasto "scegli foto" per selezionare sul tuo computer la foto del tuo profilo.

![](images/img_2092.jpg){.thumbnail}


## Opzioni
Trovi qui le impostazioni generali del tuo account Exchange e ulteriori opzioni, come:

Aggiorna: aggiorna il tuo account Exchange. Se, ad esempio, qualcuno ti invia un'email, utilizza questo pulsante per riceverla.

Imposta le risposte automatiche: definisci le risposte automatiche del tuo account Exchange.

[]({legacy}1569)

Impostazioni di visualizzazione: modifica le impostazioni di visualizzazione dell'interfaccia OWA. Disposizione delle email, impostazioni delle conversazioni email, visualizzazione del riquadro di lettura email, attivazione della versione light di OWA, segnalazione Microsoft.

Gestione app: questa sezione ti permette di gestire o aggiungere a OWA delle app aggiuntive (o plugin). Alcune app vengono preinstallate dai nostri amministratori e non possono essere cancellate.

Impostazioni offline: attiva o disattiva l'accesso al tuo account Exchange in modalità offline. È una soluzione utile se vuoi accedere al tuo account Exchange anche senza connessione a Internet.

Cambia il tema: modifica il tema e i colori di OWA.

Cambia la password: modifica la password del tuo account Exchange. Puoi farlo anche dal tuo [Spazio Cliente OVH](https://www.ovh.com/manager/web/login.html)

Opzioni: visualizza le opzioni aggiuntive del tuo account Exchange. Per maggiori informazioni, vai alla prossima sezione.

Guida (simboleggiato da un punto di domanda: la guida Microsoft.

![](images/img_2093.jpg){.thumbnail}

## Opzioni aggiuntive del tuo account Exchange
In questa sezione trovi queste opzioni:

account: comprende tutte le informazioni generali del tuo account Exchange. Puoi modificare la password e modificare alcune informazioni.


- Informazioni aggiuntive: puoi modificare nome, cognome, nome visualizzato e indirizzo Exchange solo dal tuo [Spazio Cliente OVH](https://www.ovh.com/manager/web/login.html).

organizza posta elettronica: definisci le regole di ricezione e le risposte automatiche, e consulti i rapporti di recapito del tuo account Exchange.

cassette postali del sito: è un'opzione non disponibile per ora. Si tratta di una funzionalità che verrà implementata con l'arrivo di Lync.

impostazione: altre impostazioni della tua casella di posta, come formato, opzioni messaggio, calendari, area geografica, modifica della password dell'account Exchange.

telefono: ti mostra i dispositivi mobili su cui è configurato il tuo account Exchange. Puoi eliminare un cellulare dall'elenco, reinstallarlo in remoto o bloccarlo.

blocca o consenti: gestisci qui i mittenti e i destinatari delle email autorizzate o bloccate. Se valuti che un'email sia indesiderata, il mittente sarà bloccato e inserito in questa sezione.

app: aggiungi qui altre app (o plugin) al tuo OWA. Alcune app vengono preinstallate dagli amministratori e non possono essere cancellate.

Altro:[l'Office Store](http://office.microsoft.com/it-it/store/applications-pour-outlook-FX102825292.aspx?app=outlook.exe) ti permette di installare altre app. Non tutte le applicazioni possono essere installate automaticamente, alcune richiedono l'autorizzazione di un amministratore. In questo caso, contatta il supporto Exchange per maggiori informazioni.


![](images/img_2094.jpg){.thumbnail}


## Informazioni generali
Se vuoi, possiamo occuparci di alcuni servizi relativi al tuo Exchange con interventi a pagamento.

Per informazioni contatta il [nostro supporto](http://www.ovh.it/supporto/).

![](images/img_2516.jpg){.thumbnail}

