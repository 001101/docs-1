---
title: Attiva e gestisci il tuo Sharepoint OVH
excerpt: Attiva e gestisci il tuo Sharepoint OVH
slug: attiva_e_gestisci_il_tuo_sharepoint_ovh
legacy_guide_number: g2249
---


## 
Ti ricordiamo che per ordinare una piattaforma Sharepoint OVH è necessario aver attivato un'offerta Hosted Exchange 2013 o 2016.
Accedi al tuo [Spazio Cliente OVH](https://www.ovh.com/manager/web/login/) e clicca su Ordina una piattaforma Sharepoint nel menu Microsoft della colonna a sinistra.

![](images/img_4473.jpg){.thumbnail}
Scegli il server Hosted Exchange che vuoi associare e indica un indirizzo email esistente su questo servizio.

Clicca su Invia la tua richiesta di attivazione.

![](images/img_4474.jpg){.thumbnail}
Vieni reindirizzato al sito OVH, dove potrai completare il tuo ordine.

![](images/img_4475.jpg){.thumbnail}
Clicca su Prosegui per accettare i contratti relativi a Sharepoint e generare il tuo buono d'ordine.

Una volta effettuato il saldo, il servizio sarà disponibile entro 4 ore.


## 
Il tuo servizio è disponibile, ma è necessario attivarlo.

Un'email ti confermerà che il tuo servizio è pronto per essere configurato.

Questo messaggio sarà disponibile anche nel tuo Spazio Cliente OVH. Per visualizzarlo clicca su Il tuo account e poi su Email ricevute.

![](images/img_4494.jpg){.thumbnail}


## Completa l'attivazione
Per finalizzare l'attivazione del tuo spazio Sharepoint OVH, clicca su Sharepoint nel menu Microsoft della colonna a sinistra.

![](images/img_4477.jpg){.thumbnail}
A questo punto, definisci l'URL del tuo Sharepoint. Prima di poter confermare l'operazione, viene verificata la disponibilità dell'indirizzo scelto.

![](images/img_4478.jpg){.thumbnail}
Una volta convalidato l'URL, attendi che l'attivazione venga completata. Questa operazione può richiedere fino a 4 ore.


## 
Per gestire la tua piattaforma Sharepoint, accedi al tuo Spazio Cliente OVH, clicca sul menu Microsoft e poi su Sharepoint.

![](images/img_4477.jpg){.thumbnail}
Clicca sulla scheda Informazioni generali per visualizzare le informazioni relative a:


- Accesso: contiene l'URL del tuo servizio e il server Exchange associato al tuo Sharepoint.

- Quota: contiene tutte le informazioni relative al tuo spazio di storage.



![](images/img_4481.jpg){.thumbnail}
Clicca sulla scheda Utenti


- Ripristina i diritti di amministratore: ti consente di ripristinare i privilegi di amministratore di un utente in caso di modifiche errate dall'interfaccia Sharepoint.


L'account inserito al momento dell'ordine corrisponde di default a un account standard. Per impostarlo come Amministratore, clicca sull'icona a forma di ingranaggio in corrispondenza del tuo account.

Dallo stesso menu puoi modificare anche la password.

Per aggiungere un altro utente Sharepoint, clicca sull'icona a forma di ingranaggio in corrispondenza del tuo account Exchange e clicca su Attiva SharePoint.

Questa operazione comporta l'attivazione di una nuova licenza.

![](images/img_4495.jpg){.thumbnail}
Per utilizzare Sharepoint in sola lettura non è necessario attivare utenti aggiuntivi: gli account Exchange associati alla piattaforma possono accedere di default a questa modalità.

