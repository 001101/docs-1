---
title: Převod generické domény k OVH
slug: prevod-genericke-domeny
excerpt: Zjistěte, jak převést generickou doménu ke společnosti OVH
section: Převody
---

**Poslední aktualizace 16/03/2018**

## Cíl

Převedením domény lze změnit jejího registrátora. Generickou doménu je možné převést ke společnosti OVH. Tento proces může trvat 1 až 10 dní.

**Zjistěte, jak převést generickou doménu ke společnosti OVH.**

## Prerekvizity
- Generická doména (.cz, .com, .net apod.) registrovaná u jiného doménového registrátora.
- Dostatečná oprávnění pro vytvoření požadavku na převod domény. Vlastník domény a/nebo její administrátoři musejí být s požadavkem na převod domény obeznámeni.
- Doména musí být starší 61 dnů.
- Na doméně nesmí být za posledních 61 dnů provedena změna vlastníka. Doména nesmí být v daném období převáděna.
- Doména musí být odemčena pro převod.
- Musíte disponovat kódem pro převod domény. Pokud kód nemáte, musíte mít možnost ho získat.
- Kontaktní e-mailové adresy, uvedené v registru *WHOIS*, musí být aktuální.

## Postup
### Fáze 1: ověření informací o doméně

Je Vaše doména v současné době registrována u jiného doménového registrátora? Přejte si tento fakt změnit a převést svou doménu ke společnosti OVH?

Pokud ano, můžete tak učinit prostřednictvím následujících instrukcí. Do procesu převedení domény je zapojeno několik stran a organizací: společnost OVH, Váš současný doménový registrátor a třetí strany. Úspěšné dokončení procesu vyžaduje získání několika ověření. Z toho důvodu je nezbytné, aby veškeré informace týkající se dané domény byly aktuální.

Informace o své doméně můžete aktualizovat prostřednictvím našeho nástroje *WHOIS*, který je dostupný na následující adrese: [https://www.ovh.cz/podpora/nastroje/check_whois.pl](https://www.ovh.cz/podpora/nastroje/check_whois.pl){.external}. Výsledná zpráva, kterou obdržíte po zadání domény, obsahuje několik důležitých informací.

- **Pokud jsou uvedené informace správné**, kontaktujte svého současného registrátora a požádejte ho o odemčení domény. 

- **Pokud jsou uvedené informace nesprávné**, kontaktujte svého současného registrátora a požádejte ho o kontrolu/modifikaci údajů.

> [!primary]
>
> Pokud si nejste jisti tím, kdo je současným registrátorem Vaší domény, zadejte svou doménu do [nástroje](https://www.ovh.cz/podpora/nastroje/check_whois.pl){.external} *WHOIS*. Požadované údaje naleznete v kolonce „Registrant“.
>

Následující tabulka nabízí přehled jednotlivých kroků, které je za účelem převedení domény nutné vykonat.

|Krok|Popis|Koho se týká?|Kde?|Jak dlouho?|
|---|---|---|---|---|
|1|Odemčení domény|Administrátor domény; se souhlasem vlastníka domény|U aktuálního registrátora domény|Záleží na Vás|
|2|Získání kódu pro převod domény|Administrátor domény; se souhlasem vlastníka domény|U aktuálního registrátora domény|Záleží na Vás|
|3|Vytvoření požadavku na převod domény|Kdokoli, kdo má k dispozici kód pro převod domény; se souhlasem vlastníka domény|U nového registrátora domény (například OVH)|Záleží na Vás|
|4|První fáze ověření převodu domény|Vlastník domény a administrátor domény, který je uveden u nového registrátora|Prostřednictvím e-mailu|Maximálně 5 dní|
|5|Druhá fáze ověření převodu domény|Současný registrátor domény|Prostřednictvím požadavku odeslaného správci doménové koncovky |Maximálně 5 dní|

### Fáze 2: odemčení domény

Jakmile úspěšně ověříte informace týkající se Vaší domény, bude doménu zapotřebí odemknout pro převod. Tento krok lze provést pouze prostřednictvím současného doménového registrátora. Zkontaktujte proto svého poskytovatele a zeptejte se ho, co je pro odemčení domény z Vaší strany nutné vykonat.

Jakmile dojde k odemčení domény, Váš současný registrátor je povinen zaslat Vám kód pro převod. Tento kód je často označován různými názvy, nejčastěji však jako **kód pro převod**, **AuthCode**, **AuthInfo** nebo **EPP kód**.

Mějte prosím na paměti, že společnost OVH není současným registrátorem Vaší domény. Z toho důvody nemáme na odemčení domény či zprostředkování kódu pro její převod žádný vliv.

> [!warning]
>
> Jakmile doménu odemknete, máte 7 dní na započetí jejího převodu ke společnosti OVH. Pokud nepožádáte o změnu registrátora, dojde po uplynutí této lhůty k opětovnému uzamčení domény.
>

### Fáze 3: vytvoření požadavku na převod domény

Nyní, když je Vaše doména odemčena a disponujete kódem pro její převod, můžete vytvořit oficiální požadavek na převod domény ke společnosti OVH. Za tímto účelem je na [našich webových stránkách](https://www.ovh.cz/){.external} zapotřebí vytvořit objednávku převodu domény.

Zadejte svou doménu a postupujte podle instrukcí. Jakmile budete požádáni o zadání kódu pro převod, vložte jej do okénka vedle domény. Pokud kód ještě nemáte, můžete zaškrtnout políčko `Zadat kód později`{.action}. Než však budete v procesu pokračovat, ujistěte se prosím, že kód budete schopni co nejrychleji získat. 

Objednávku převodu domény je možné rozšířit o [webhostingové řešení OVH](https://www.ovh.cz/webhosting/){.external}, DNS servery či jiná webová řešení OVH. Pokud k OVH plánujete migrovat své služby (webové stránky a e-maily), může Vás tato nabídka zaujmout. Detailní informace týkající se migrace uvedených služeb k OVH naleznete v následující příručce: [Migrace stránek a e-mailových účtů k OVH](https://docs.ovh.com/cz/cs/hosting/migrace-stranek-k-ovh/){.external}.

> [!warning]
>
> Při volbě DNS serverů v průběhu objednávky buďte nanejvýš ostražití. Pokud je Vaše doména asociována s webovými stránkami či e-mailovou službou, ujistěte se prosím, že zadáváte DNS servery, které Vaše doména v současné době používá.
>

Převod domény ke společnosti OVH bude zahájen ihned po uhrazení vytvořené objednávky.  Průběh procesu budete v závislosti na typu koncovky dané domény moci sledovat v [Zákaznickém prostoru OVH](https://www.ovh.com/auth/?action=gotomanager){.external}.

### Fáze 4: ověření převodu

Pro úspěšné převedení domény k novému registrátorovi je zapotřebí projít dvoufázovým ověřovacím procesem.

#### První fáze ověření

Tato fáze je zahájena ihned po spuštění procesu pro převod domény a trvá maximálně 5 dní. V průběhu první fáze jsou odesílány celkem dva požadavky na ověření.

|Komu je požadavek určen?|Kam je požadavek odesílán?|
|---|---|
|Vlastník domény|E-mailová adresa vlastníka domény, uvedená v databázi *WHOIS*|
|Administrátor domény u OVH|E-mailová adresa administrátora, uvedená v jeho OVH účtu|

V závislosti na obdržených odpovědích mohou nastat následující scénáře:

|Odpovědi|Možné scénáře|
|---|---|
|Ověření vlastníka i administrátora|Postup k druhé části ověřovacího procesu (maximálně 24 hodin)|
|Pouze jedno ověření (lhostejno od koho) a jedna žádost bez reakce|Postup k druhé části ověřovacího procesu (po uplynutí 5 dnů)|
|Ani jedno ověření|Ověřovací proces je po uplynutí 5 dnů přerušen|
|Negativní reakce (lhostejno od koho)|Ověřovací proces je okamžitě přerušen|

Ověření výše uvedených kontaktů probíhá v rozhraní OVH. E-maily, které jsou v rámci první ověřovací fáze rozesílány, obsahují odkaz do tohoto rozhraní. Rozhraní skýtá možnost ověřit – a případně i upravit – uvedené informace.

![domain](images/domaintransfer_gTLD_validation.png){.thumbnail}

Pokud dojde k přerušení ověřovacího procesu, ujistěte se prosím, že s tím jednotlivé strany souhlasí. Zároveň se ujistěte, že jsou jejich e-mailové adresy aktuální. Převod domény lze později obnovit prostřednictvím [Zákaznického prostoru OVH](https://www.ovh.com/auth/?action=gotomanager){.external} (sekce `Domény`{.action}, záložka `Probíhající operace`{.action}).

#### Druhá fáze ověření

V rámci druhé fáze ověření obdrží současný registrátor domény (stále ještě se nejedná o společnost OVH) požadavek na ověření. V závislosti na obdržených odpovědích mohou nastat následující scénáře:

|Odpovědi|Možné scénáře|
|---|---|
|Potvrzení současným registrátorem|Převod je dokončen do 24 hodin (maximálně)|
|Žádná odpověď|Ověřovací proces je dokončen po uplynutí 5 dnů|
|Zamítnutí současným registrátorem|Ověřovací proces je okamžitě přerušen|

Pokud dojde k zamítnutí ze strany současného registrátora, pokuste se ho prosím zkontaktovat a zjistit důvody, které ho k tomuto rozhodnutí dovedly. Převod domény lze později obnovit prostřednictvím [Zákaznického prostoru OVH](https://www.ovh.com/auth/?action=gotomanager){.external} (sekce `Domény`{.action}, záložka `Probíhající operace`{.action}).

### Fáze 5: správa domény

Jakmile je celý proces úspěšně dokončen, můžete svou doménu začít spravovat prostřednictvím [Zákaznického prostoru OVH](https://www.ovh.com/auth/?action=gotomanager){.external}.

Upozornění: v případě každého zpoplatněného převodu generické domény navyšuje společnost OVH jako kompenzaci expirační dobu domény o jeden rok.

## Kam dál

[Migrace stránek a e-mailových účtů k OVH](https://docs.ovh.com/cz/cs/hosting/migrace-stranek-k-ovh/){.external}.

Sdílejte své zkušenosti s uživatelskou komunitou na [https://community.ovh.com/en/](https://community.ovh.com/en/){.external}.