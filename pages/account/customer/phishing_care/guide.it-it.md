---
title: Proteggersi dalle truffe&#58; come riconoscere email fraudolente e di phishing
slug: truffe-frode-phishing
excerpt: Attenzione al phishing&#58; alcuni malintenzionati inviano email false a nome di OVH con scopi fraudolenti. Ecco come riconoscerle.
---



> [!warning]
>
> Agosto 2017: stanno circolando alcune email con fatture OVH false (in genere, di importo pari a 5€), che contengono un link tramite il quale i cyberdelinquenti tentano di appropriarsi del tuo numero di carta bancaria. Presta la massima attenzione!
> 


## Alcune semplici misure di protezione

### Attiva la doppia autenticazione per accedere al tuo Spazio Cliente OVH
Connettiti alla pagina [https://www.ovh.com/manager/](https://www.ovh.com/manager/){.external} e accedi alla sezione “Il tuo account”. Seleziona “Sicurezza” nel menu a sinistra e clicca su "Attiva la doppia autenticazione".

L’autenticazione a due fattori rende molto più difficile l’intrusione nel tuo Spazio Cliente anche in caso di furto delle credenziali.


### Verifica lindirizzo del mittente
Se l’indirizzo non termina per “@ovh.com”, si tratta senza dubbio di un’email fraudolenta.

Ricorda però che modificare l’indirizzo email del mittente è un’operazione semplice: questa informazione non è quindi sufficiente per essere sicuro della provenienza del messaggio.


### Verifica il tuo Spazio Cliente OVH
Accedi alla pagina [https://www.ovh.com/manager/](https://www.ovh.com/manager/){.external}. Se è necessaria un’azione urgente da parte tua (ad esempio per il pagamento di una fattura), oltre a ricevere un’email visualizzerai un messaggio specifico nel tuo Spazio Cliente OVH.


### Non aprire gli allegati
Le email inviate da OVH non contengono mai allegati o programmi, in quanto potrebbero contenere virus o malware.


### Leggi attentamente il testo
Se noti traduzioni casuali, con termini non corretti ed evidenti errori di ortografia, si tratta senza dubbio di un’email fraudolenta.


### Diffida delle formule generiche
Le email inviate da OVH utilizzano sempre informazioni relative alla tua identità. Stai all’erta di fronte a messaggi che utilizzano forme troppo impersonali come “Gentile [tuo-indirizzo@email.com](mailto:tuo-indirizzo@email.com){.external} ».


### Mantieni la calma
Le email fraudolente hanno un carattere di urgenza: sono ideate per spingerti ad agire precipitosamente, senza pensare alle regole di sicurezza anche più elementari.


### Verifica i link
Sembrano corretti, ma possono indurre in errore. Posiziona il cursore del mouse sul link o sul pulsante contenuto nell’email per visualizzare l’indirizzo (URL). Se ti sembra sospetto, non cliccare.

I siti ufficiali di OVH sono:

- ovh.com, ovh.com.au, ovh.co.uk, ovh.cz, ovh.de, ovh.es, ovh-hosting.fi, ovh.ie, ovh.it, ovh.lt, ovh.nl, ovh.pl, ovh.pt, ovh.sn, ovh.us
- soyoustart.com
- kimsufi.com
- runabove.com
- hubic.com
- ovhtelecom.fr


### Segnala una pagina di phishing
Vuoi aiutarci a eliminare i siti di phishing presenti sul Web?

Se pensi di aver identificato una pagina che si fa passare per un’altra per appropriarsi delle informazioni personali degli utenti, segnalala sul sito [https://phishing-initiative.fr/](https://phishing-initiative.fr/){.external}, [https://safebrowsing.google.com/safebrowsing/report_phish/](https://safebrowsing.google.com/safebrowsing/report_phish/){.external} o [http://toolbar.netcraft.com/report_url](http://toolbar.netcraft.com/report_url){.external}.


## Se sei stato vittima di phishing

### Se hai inserito il numero della tua carta bancaria su un sito fraudolento
Contatta la tua banca il prima possibile per bloccare la carta, indicando la data e se possibile l’ora in cui hai inserito il suo numero sul sito. La tua banca è l’unica a poter annullare le transazioni fraudolente che potrebbero essere state effettuate a tua insaputa.


### Se hai inserito la password del tuo account OVH su un sito fraudolento
Accedi al tuo Spazio Cliente OVH e modifica immediatamente la password.

Ti consigliamo inoltre di attivare la doppia autenticazione per proteggere maggiormente il tuo account. Per farlo, consulta la prima parte di questa guida.