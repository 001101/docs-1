---
title: Rozpoznawanie e-maili typu phishing
slug: oszustwa-phishing
excerpt: Jak rozpoznać e-mail typu phishing i jak postępować, jeśli kliknąłeś w link wyłudzający informacje?
section: Bezpieczeństwo
---

**Ostatnia aktualizacja dnia 2018-03-19**

## Wprowadzenie

Phishing to rodzaj oszustwa internetowego, który ma na celu wyłudzenie poufnych danych osobowych. Zazwyczaj jest to wiadomość e-mail, której odbiorca zostaje poproszony o kliknięcie linku przekierowującego do formularza. Formularz do złudzenia przypomina formularz serwisu (np. bankowego), z którego korzystasz i zawiera prośbę o wprowadzenie Twoich danych identyfikacyjnych.

**Niniejszy przewodnik wyjaśnia, jak rozpoznać e-mail typu phishing i jak postępować, jeśli kliknąłeś w link wyłudzający informacje.**


## Wymagania początkowe

- Brak specyficznych wymagań


## W praktyce

### E-mail typu phishing wysłany jako wiadomość od OVH

#### Rozpoznawanie e-maili typu phishing

Otrzymałeś wiadomość e-mail od OVH i chcesz się upewnić, czy to nie phishing? Poniżej znajdziesz wskazówki, które pomogą Ci odróżnić e-mail OVH od próby phishingu.

![Różnica między e-mailem OVH a e-mailem typu phishing](images/phishing_email.png){.thumbnail}

|Numer - opis|E-mail OVH|E-mail typu phishing|
|---|---|---|
|1 - Temat|W temacie wiadomości, na samym początku, widnieje Twój identyfikator klienta OVH i/lub adres e-mail przypisany do Twojego konta.|Bardzo często e-maile typu phishing są oznaczone w temacie w nawiasie kwadratowym jako "spam". Temat takiej wiadomości nie będzie też zawierał Twojego identyfikatora klienta OVH.|
|2 - Link|Ustawienie kursora myszki na linku pozwoli Ci, bez kliknięcia w link, podejrzeć jego zawartość (w oknie obok linku lub w dolnej części przeglądarki internetowej). W tym przypadku widzisz link wskazujący na https://www.ovh.com.|Jednak kiedy najedziesz na niego kursorem, zobaczysz, że nie ma nic wspólnego z OVH. Nie klikaj w link.|


> [!primary]
> 
> Pamiętaj, że do klientów Kimsufi ani So You Start nigdy nie wysyłamy e-maili jako OVH. Takie e-maile należy ignorować.
> 

#### Zgłaszanie e-maili typu phishing

Jeśli po sprawdzeniu otrzymanej wiadomości zgodnie z podanymi wyżej wytycznymi podejrzewasz, że otrzymałeś e-mail typu phishing podszywający się pod OVH, prześlij nam jak najwięcej informacji (przynajmniej informację o zawartości e-maila) na następujący adres: **<fraude@ovh.com>**.


### Podałeś swoje dane osobowe: co powinieneś zrobić?

#### Jeśli wpisałeś numer karty bankowej na fałszywej stronie

Natychmiast skontaktuj się z bankiem i zablokuj kartę. Wskaż pracownikami banku datę i, jeśli to możliwe, godzinę wpisania numeru karty.

**Tylko Twój bank ma możliwość anulowania transakcji, które mogły zostać wykonane bez Twojej wiedzy.**


#### Jeśli wpisałeś hasło OVH na fałszywej stronie

Zaloguj się do [Panelu klienta OVH](https://www.ovh.com/auth/?action=gotomanager){.external} i natychmiast zmień hasło. Zalecamy również włączenie uwierzytelniania dwuetapowego, aby zabezpieczyć Twoje konto.

> [!primary]
>
> Aby zapewnić bezpieczeństwo Twoich danych, wybrane przez Ciebie hasło powinno spełniać poniższe kryteria: 
>
> - musi zawierać minimum dwanaście znaków;
> - musi zawierać minimum trzy typy znaków;
> - nie może figurować w słowniku;
> - nie może zawierać informacji osobistych typu imię, nazwisko czy data urodzenia;
> - nie może być wykorzystane dla kilku dostępów użytkowników;
> - musi być przechowywane w menedżerze haseł;
> - musi być zmieniane co trzy miesiące;
> - musi być inne niż poprzednie hasła.
>


## Sprawdź również

Przyłącz się do społeczności naszych użytkowników na stronie <https://community.ovh.com/en/>.