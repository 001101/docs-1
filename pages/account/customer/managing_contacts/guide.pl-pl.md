---
title: Zarządzanie kontaktami swoich usług
slug: zarzadzanie_kontaktami
excerpt: Dowiedz się, jak zarządzać kontaktami swoich usług OVH
section: Pierwsze kroki
---

**Ostatnia aktualizacja dnia 2019-01-03** 

## Wprowadzenie

Usługa utworzona w OVH jest zwykle powiązana z kilkoma kontaktami. Umożliwiają one nadanie różnych uprawnień do zarządzania usługą.

**Dowiedz się, jak zarządzać kontaktami swoich usług OVH**

## Wymagania początkowe

- Dostęp do [Panelu klienta OVH](https://www.ovh.com/auth/?action=gotomanager){.external}
- Dostęp do adresu e-mail wpisanego w koncie klienta.
- Mieć wystarczające uprawnienia do danej usługi.
- Posiadać identyfikator klienta nowego kontaktu (któremu chcesz nadać uprawnienia).
- Nowy kontakt musi mieć dostęp do adresu e-mail wpisanego w jego koncie klienta.
- Stary i nowy kontakt księgowy muszą być na bieżąco ze swoimi płatnościami.

## W praktyce

### Dostęp do zarządzania kontaktami

Zaloguj się do [Panelu klienta OVH](https://www.ovh.com/auth/?action=gotomanager){.external}, kliknij nazwisko powiązane z Twoim identyfikatorem klienta na pasku menu w górnym prawym rogu, następnie kliknij `Moje kontakty`{.action}.

![Zarządzanie kontaktami](images/contactmanagement0.png){.thumbnail}

Tabela wyświetli usługi, do których zarządzania masz uprawnienia jako jeden z kontaktów.

![Zarządzanie kontaktami](images/contactmanagement1.png){.thumbnail}

Poniżej znajdziesz kilka wyjaśnień na temat rodzajów dostępnych kontaktów:

- **kontakt administracyjny** zarządza administracyjnymi i technicznymi aspektami usługi. Ma uprawnienia do modyfikacji wszystkich kontaktów i może wprowadzać zmiany w informacjach o właścicielu usługi, na przykład aktualizować dane właściciela nazwy domeny;
- **kontakt techniczny** zarządza tylko aspektami technicznymi usługi;
- **kontakt księgowy** zarządza tylko aspektami rozliczeniowymi usługi. Ten kontakt otrzymuje powiadomienia związane z odnowieniem usług.

Identyfikator klienta to osobisty identyfikator, który otrzymujesz e-mailem podczas tworzenia konta klienta w OVH. Składa się on z dwóch liter, a następnie z kilku cyfr, a kończy się na -ovh (na przykład: aa123456-ovh). Podczas zamawiania rozwiązań ten identyfikator jest powiązany z usługami, które wybrałeś.

![Zarządzanie kontaktami](images/contactmanagement21.png){.thumbnail}

### Edytowanie kontaktów usługi

Po przejściu na stronę zarządzania kontaktami, kliknij ikonę ołówka. Wpisz nowy kontakt lub kontakty i potwierdź zmianę.

![Zarządzanie kontaktami](images/contactmanagement3.png){.thumbnail}

Jeśli operacja przebiegła pomyślnie, na zielonym polu pojawia się komunikat informujący, że żądanie zmiany zostało zarejestrowane. Informuje również, że zostanie wysłany e-mail do kontaktów biorących udział w tym procesie zmiany.

**Ważne**: w zależności od bieżącej roli, być może nie będziesz mieć możliwości edytowania innych kontaktów.

#### Uprawnienia kontaktu administracyjnego

Jako administrator możesz wykonywać zmiany względem kontaktów usługi:

- wyznaczenie nowego kontaktu w zakresie zarządzania technicznego i/lub rozliczeń. Konieczne będzie Twoje potwierdzenie oraz ze strony nowego kontaktu. Stary kontakt otrzyma wiadomość e-mail z informacją o zmianie, jeśli zostanie ona dokończona;
- odzyskiwanie zarządzania technicznego i/lub rozliczeń. To zlecenie będzie wymagało potwierdzenia. Stary kontakt otrzyma e-mail z informacją o zmianie;
- wyznaczanie nowego kontaktu administracyjnego zamiast ciebie. Konieczne będzie Twoje potwierdzenie oraz ze strony nowego kontaktu.

**Ważne**: kontakt administracyjny może, w niektórych przypadkach, wprowadzić zmiany w informacjach o właścicielu usługi, na przykład dla nazwy domeny. Zachęcamy do zachowania czujności względem wykonywanych zmian w kontaktach.

#### Uprawnienia kontaktu technicznego

Możesz jedynie wyznaczyć inny kontakt techniczny, który cię zastąpi. Konieczne będzie Twoje potwierdzenie oraz ze strony nowego kontaktu technicznego.

#### Uprawnienia kontaktu księgowego

Możesz jedynie wyznaczyć inny kontakt księgowy, który cię zastąpi. Konieczne będzie Twoje potwierdzenie oraz ze strony nowego kontaktu księgowego.

**Ważne**:  stary i nowy kontakt księgowy muszą być na bieżąco z płatnościami za swoje usługi.

### Zatwierdzanie, odrzucanie lub śledzenie zmiany kontaktu

Aby śledzić bieżące zlecenia i nimi zarządzać, kliknij kartę `Moje zlecenia`{.action}. Tutaj możesz zaakceptować lub odrzucić zmianę.

![Zarządzanie kontaktami](images/contactmanagement4.png){.thumbnail}

Aby potwierdzić lub odrzucić zlecenie zmiany, musisz posiadać kod weryfikacyjny (zwany również tokenem) zawarty w wiadomości e-mail.

** Ważne**: ten kod jest osobisty, jednorazowego użytku i będzie różny dla obu kontaktów.

Otrzymana wiadomość e-mail zawiera również link prowadzący bezpośrednio do strony umożliwiającej potwierdzenie lub odrzucenie zmian. Za pośrednictwem tej wiadomości e-mail, kod weryfikacyjny (token) zostanie wstępnie automatycznie wpisany.

Jeśli jeden z kontaktów nie otrzymał e-maila, to prawdopodobnie adres kontaktowy podany w profilu jest nieaktualny. Możesz go sprawdzić w swoim profilu, w razie potrzeby zmodyfikować, a następnie poprosić o ponowne wysłanie wiadomości e-mail, klikając `Wyślij ponownie zlecenie`{.action}.

![Zarządzanie kontaktami](images/contactmanagement5.png){.thumbnail}

Jeśli tylko jeden kontakt potwierdził zmianę, pojawi się komunikat informujący, że zlecenie zmiany nadal oczekuje na potwierdzenie przez drugi kontakt. Jeśli jeden z kontaktów właśnie przed chwilą zatwierdził zlecenie, jego wyświetlenie w [Panelu klienta](https://www.ovh.com/auth/?action=gotomanager){.external } może zostać zaktualizowane za kilka minut.

![Zarządzanie kontaktami](images/contactmanagement6.png){.thumbnail}

Zmiana będzie obowiązywać, gdy tylko oba kontakty potwierdzą zlecenie. Oba kontakty otrzymają wiadomość e-mail z informacją, że zmiana została przetworzona.

## Sprawdź również

Przyłącz się do społeczności naszych użytkowników na stronie <https://community.ovh.com>.