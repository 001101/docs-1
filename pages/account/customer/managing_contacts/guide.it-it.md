---
title: Gestire i contatti dei servizi OVH
slug: gestisci_i_tuoi_contatti
excerpt: Come gestire i contatti dei tuoi servizi dallo Spazio Cliente OVH
section: Per iniziare
---

**Ultimo aggiornamento: 03/01/2019**

## Obiettivo

Un servizio OVH è generalmente associato a diversi contatti, che possono effettuare azioni specifiche in base alle autorizzazioni di cui dispongono. 

**Questa guida ti mostra quali contatti è possibile associare ai tuoi servizi, quali operazioni possono effettuare e come modificarli dallo Spazio Cliente OVH.**

## Prerequisiti

- Avere accesso allo [Spazio Cliente OVH](https://www.ovh.com/auth/?action=gotomanager){.external}
- Avere accesso all'indirizzo email inserito nel tuo profilo
- Disporre dei diritti sufficienti sul servizio interessato
- Avere a disposizione l’identificativo cliente del nuovo contatto (per cui si sta effettuando la modifica)
- Il nuovo contatto deve avere accesso all'indirizzo email inserito nel proprio profilo
- Il vecchio e il nuovo contatto di fatturazione devono essere in regola con i pagamenti dei propri servizi

## Procedura

### Accedi alla pagina di gestione dei contatti

Accedi al tuo [Spazio Cliente OVH](https://www.ovh.com/auth/?action=gotomanager){.external} e, nella barra del menu nella parte superiore, clicca prima sul tuo identificativo cliente (preceduto dal tuo nome e cognome) e poi su `I tuoi contatti`{.action}.

![Gestione dei contatti](images/contactmanagement0.png){.thumbnail}

Visualizzi una tabella con i diversi servizi per cui il tuo identificativo cliente è stato indicato come contatto.

![Gestione dei contatti](images/contactmanagement1.png){.thumbnail}

Ecco i diversi contatti disponibili e il loro ruolo:

- Il **contatto amministratore** gestisce gli aspetti amministrativi e tecnici, può modificare tutti gli altri contatti e le informazioni del proprietario di un servizio (ad esempio, i domini) 
- Il **contatto tecnico** gestisce esclusivamente gli aspetti tecnici del servizio
- Il **contatto di fatturazione** gestisce esclusivamente gli aspetti relativi alla fatturazione e riceve le notifiche dei rinnovi 

L'identificativo cliente è un codice personale che viene inviato via email al momento della creazione dell’account OVH. È composto da due lettere seguite da diversi numeri e termina con -ovh (esempio: aa123456-ovh). Al momento dell’ordine di una soluzione OVH, l’identificativo viene associato come contatto al servizio scelto.

![Gestione dei contatti](images/contactmanagement21.png){.thumbnail}

### Modifica i contatti di un servizio

Accedi alla pagina di gestione dei contatti e clicca sull’icona a forma di matita in corrispondenza del servizio che vuoi modificare. Inserisci i nuovi contatti e conferma la tua richiesta.

![Gestione dei contatti](images/contactmanagement3.png){.thumbnail}

Se l'operazione va a buon fine, compare un riquadro verde con un messaggio che conferma la presa in carico della richiesta e informa che i contatti interessati riceveranno un’email. 

**Importante**: il tipo di contatto assegnato (amministratore, tecnico o di fatturazione) determina la possibilità o meno di modificare gli altri contatti.

#### Sei il contatto amministratore

In qualità di amministratore, puoi effettuare diverse operazioni sui contatti di un servizio:

- definire un nuovo contatto tecnico e/o di fatturazione. Questa operazione richiede una conferma sia da parte tua che del nuovo contatto. Il contatto precedente riceverà un’email che lo informa della modifica
- assegnarsi il ruolo di contatto tecnico e/o di fatturazione. Questa operazione richiede una tua conferma. Il contatto precedente riceverà un’email che lo informa della modifica
- definire un nuovo contatto amministratore al tuo posto. Questa operazione richiede una conferma sia da parte tua che del nuovo contatto

**Importante**: in alcuni casi il contatto amministratore può apportare modifiche alle informazioni del proprietario di un servizio come, ad esempio, i domini. Ti consigliamo di prestare la massima attenzione durante questo tipo di operazione.

#### Sei il contatto tecnico

Puoi solo definire un altro contatto tecnico per sostituirti. Questa operazione richiede una conferma sia da parte tua che del nuovo contatto.

#### Sei il contatto di fatturazione

Puoi solo definire un altro contatto di fatturazione per sostituirti. Questa operazione richiede una conferma sia da parte tua che del nuovo contatto.

**Importante**: Il vecchio e il nuovo contatto di fatturazione devono essere in regola con il pagamento dei propri servizi.

### Conferma, rifiuta o verifica lo stato di una modifica del contatto

Per visualizzare e gestire le richieste in corso, clicca sulla scheda `Le tue richieste`{.action}, da cui è possibile accettare o rifiutare la modifica del contatto. 

![Gestione dei contatti](images/contactmanagement4.png){.thumbnail}

Per farlo, è necessario disporre del codice di conferma (token) contenuto nell'email ricevuta.

**Importante**: questo codice è personale, può essere utilizzato una sola volta ed è diverso per i due contatti.

L'email ricevuta contiene anche un link che reindirizza direttamente alla pagina da cui è possibile accettare o rifiutare la richiesta. Cliccando su questo link, il codice di conferma (token) viene inserito automaticamente.

Se uno dei contatti non ha ricevuto l'email è necessario verificare la correttezza dell'indirizzo inserito nel profilo ed eventualmente aggiornarlo, prima di richiedere un nuovo invio tramite il pulsante`Invia di nuovo la richiesta`{.action}. 

![Gestione dei contatti](images/contactmanagement5.png){.thumbnail}

Se la modifica viene confermata da uno solo dei contatti, verrà visualizzato un messaggio che informa che la richiesta è ancora in attesa di convalida da parte dell'altro contatto. Nel caso che uno dei contatti abbia appena confermato la richiesta, è possibile che l’aggiornamento della pagina nello [Spazio Cliente OVH](https://www.ovh.com/auth/?action=gotomanager){.external} richieda alcuni minuti.

![Gestione dei contatti](images/contactmanagement6.png){.thumbnail}

Una volta che l’operazione viene accettata dai due contatti, la modifica diventa effettiva ed entrambi riceveranno un'email di conferma della corretta gestione della richiesta. 

## Per saperne di più

Contatta la nostra Community di utenti all’indirizzo [https://www.ovh.it/community/](https://www.ovh.it/community/).